# KUMAREKOP

## Hakkında

- Oyundaki amacınız 1.000 TL ve 100 can ile geldiğiniz bir mekandan *ölmeden* en kısa sürede 1.000.000 TL ile çıkmanızdır. Bu hedefe çeşitli yöntemlerle ulaşabilirsiniz.
- Oyun C++ ile yapılmış olup yapımında standart C++ kütüphaneleri dışında hiçbir kütüphane kullanılmamıştır.
- Oyun cmd konsolundan oynanıyor gençler.
- Oyun geliştirme aşamasındadır, yeni özellikler ilerleyen güncellemelerde eklenecek.

## Karakterler

Karakterlerimiz Pink Floyd grubu üyeleridir. Ama bunu onlara söylemeyin çünkü onların haberi yok.

### Nick Mason

- Mekanımızın sahibi, girişte sizi karşılar.
- Para karşılığı ondan dayak yiyebilirsiniz. *(1 Can = 10TL), (1-12 aralığında hasar)*
- Çok dara düşüp de Roger abimizden borç alamıyorsanız, son çare olarak bu abimize dilenebilirsiniz. *(%20 Faiz)*
- Borcunuzu kısa bir sürede ödeyemezseniz dayakla da ödeyebilirsiniz.

### David Gilmour

- Mekanımızın kumarbazı, onunla birkaç tür oyun oynayabilirsiniz.
- Oynayacağınız para miktarını siz seçersiniz. David abim sizin kararlarınıza saygı gösterir.
- **Oyun 1**:
	- İkiniz de 1-12 aralığında rastgele 2 kart çekersiniz.
	- Elinizdeki kartların değerleri toplamını 31'e yaklaştırmaya çalışırsınız.
	- 31'i geçmediğiniz sürece işin sonunda 31'e en yakın olan kazanır ve ortadaki para onun olur.
	- 31'i geçen kişi kaybeder ve ortadaki para diğer kişiye gider.
- **Oyun 2**:
	- David abim 1-12 aralığında bir sayı tutar ve ortaya sizin koyduğunuz paranın 10 katını koyar.
	- Siz kartı tahmin etmeye çalışırsınız. Eğer doğru tahmin ederseniz bütün para sizindir. Ama eğer doğru tahmin edemezseniz David abim paranıza el koyacaktır.
- Oyunların sayısı gelecek güncellemelerle arttırılacak.
- Ha olur da parayı alır almaz masadan kaçacak olursanız David Gilmour bunu hoş karşılar mı bilemiyorum.😉

### Roger Waters

- Mekanımızın yürüyen bankasıdır kendisi.
- Ondan %10 faizle borç para alabilirsiniz.
- Ona %5 faizle para verebilirsiniz, paranızı 5 gün sonrasına kadar alamazsınız.
- Ona olan borcunuzu ödemeden ondan borç alamazsınız. Bu tür durumlarda Nick abimize başvurabilirsiniz.
- Borcunuzu uzun bir süre boyunca ödemezseniz sizi Nick Mason abimize şikayet eder ve dövdürür.

### Syd Barrett

- Mekanımızın kavgacı elemanıdır.
- Rastegele olarak 4 farklı modda dövüşür.
	- **Kolay (Sakinleştirilmiş):** 1-12 aralığında hasar verir, 1-12 aralığında hasar yer. *(Koyduğun para max: 1.000TL)*
	- **Orta (Normalleşmiş):** 2-24 aralığında hasar verir, 1-12 aralığında hasar yer. *(Koyduğun para max: 5.000TL)*
	- **Zor (Delirmiş):** 4-48 aralığında hasar verir, 1-12 aralığında hasar yer. *(Koyduğun para max: 10.000TL)*
	- **Çok Zor (İlah):** 5-60 aralığında hasar verir, 0-6 aralığında hasar yer. *(Koyduğun para max: 20.000TL)*
- Maç Syd ve sen arka arkaya vurduğunuz şekilde 10 tur sürer.
- Biriniz ölürse diğeri parayı kazanır, Kimse ölmezse parayı en çok canı kalan kazanır.
- Ölmek durumunda kalırsan maçtan fazladan bir dayak daha yemek karşılığında kaçabilirsin.
- Syd abimi öldürsen de ölmez, o kalplerde yaşar.😉

### Rick Wright

- Mekanımızın mağazasıdır, Ondan bir sürü şey satın alabilirsiniz veya envanterinizdekileri yarı fiyatına Rick abimize satabilirsiniz.
	- **Dandik Bandaj (150TL):** Can + 10, Dayanıklılık = 1
	- **Normal Bandaj (250TL):** Can + 20, Dayanıklılık = 1
	- **Kalite Bandaj (500TL):** Can + 25, Dayanıklılık = 2
	- **Muşta (1.000TL):** Hasar * 2, Dayanılılık = 5
	- **Sopa (2.000TL):** Hasar * 3, Dayanıklılık = 10
	- **Çivili Sopa (5.000TL):** Hasar * 4, Dayanıklılık = 20
	- **Desert Eagle (10.000TL):** Hasar * 10, Dayanıklılık = 3
	- **Can Yeleği (2.000TL):** Alınan Hasar / 2, Dayanıklılık = 5
	- **Zırh (5.000TL):** Alınan Hasar / 4, Dayanıklılık = 10
	- **İlahi Şans (100.000TL):** Sana hep 12 gelir, Dayanıklılık = 10
	- **İlahi Koruma (100.000TL):** Alınan Hasar Yok, Dayanıklılık = 15
	- **İlahi Güç (200.000TL):** Hasar * 20, Dayanıklılık = 20
- Not: Alınan Hasar değerleri sadece Syd Barrett abim için geçerlidir, Nick abim yine 1 Can başına 10TL alır.

		OYUN GELİŞTİRME AŞAMASINDADIR
